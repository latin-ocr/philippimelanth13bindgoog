109

suetudo Ecclesiae usurpat poenitentiam pro tota
conversione, et contritionem partem facit: Ego
qunque sic locutus sum. Quia libenter retineo
usitata» loquendi formas. Et tamen fateor, Mihi,
tum pavores et consolationem, et novae vitae in-
choationem complectimur, magis placere vocabu-
lum conversionis, quo saepe utuntur Prophetae.
Et videmus Prophetas recte et diserte locutos esse.

Et in mea lucubratione, cui titulus est loci
Theologiei ete.. expresse testatus sum, me nolle
de vocabulo rixari, sed hoc praestandum esse , ut
res necessariae retineantur. Monachi mentionem
fidei prorsus omiserunt, et tradiderunt impia et
stulta somnia (le sufficienti contritione, et dixerunt
remitti peccata propter sufficientem contritionem.

Cum igitur de integra conversione in hac ma-
teria dicatur, feci mentionem fidei, quam esse par-
tem integrae conversionis non dubium est, et feci
ideo libentius, ut nomenclatura quasi common&
factio esset, ne ibi omitteretur doctrina dc fide.

Nec tamen pugno de modo loquendi, nec
impedio, quo minus alii sint magis diserti. Si
quis aliis verbis aut alia partitione mavult uti,
modo ut consensus de rebus necessariis retineatur,
non iudico propterea certamen movendum esse.

Amo et ego rectum sermonem, et assidue
vodseror in schola, ut assuefaciant se omnes ad
tuendam proprietatem in dicendo. Nec ubique in
omnihus materiis ignosci mihi volo, improprie
loquenti. Sed ipse mihi sum durissimus censor, et
laudo alios censuram severiorem agentes. Sed
tamen sit modus aliquis talium reprehensionum,
ne λογομαχίαιῐιίηιίωιι crescant, ut acciditin quae-
stionibus sententiariorum.

Me Ecclesiae consuetudo movit, ut poeni-
tentiae nomen pro tota conversione usurparem.
Nec volui tristius vocabulum contritionis, cum
adeo sit usitatum, reiicere.

Vocabula regenerationis, mortificationis, et
vivificationis transtuli ad locum de poenitentia, ut
tolleretur hypocrisis, quae mortificationem intelle-
xit, non contriouem et obedientiam in veris dolo-
ribus, sed ritus certos abstinentiae, et simulatio-
nes monasticas.

Si alius mavult sic loqui: Regenetationis seu
conversionis partes tres constituantur: Paeniten-
tia, id est veri pavores et dolores, propter iram
Dei adversus nostra peccata: deiude fides et nova
obedientia, reipsa dicit idem, quod me sentire
manifestum est.

EPISTOLARUM LIB.X‹ 1646.

 

110

Si quis autem hac mea declaratione de voca-
bulo, dicit vel retexi dogma prius traditum, vel
turbari dogmata, non iudicat candide. Manife-
stum est enim nequaquam res a me mutari et nul-
lum novum dogma gigni. Tantum ostendo me
boni consulere, si quis alia forma loquendi uti
volet. Certe consensum in doctrina, tueri summa
cura studeo. Et opto, ut Ecclesiae nostrae aeter-
na concordia copulatae siut, et, ut filius Dei pre-
catur, sint unum in Deo.

Et cum ad concordiam utilis sit proprietas
sermonis, mediocrem diligentiam certe adhibeo,
ut plaerumque loquar proprie.

Optarim autem, ut de quibusdam materiis,
et de formis loquendi colloquerentur aliqui eru-
diti, ut caeterae nationes magis invitarentur luce
rerum optimarum, et minus oriri certaminum pos-
set ad posteros, explicatis ambiguitatibus.

Hanc commemorationem de vocabulo poeni-
tentiae, et de mea voluntate mitto, quam ut boni
consulant docti viri omnes in Academia vestra,
nro.

 

No. ³442.

Μ

14. Ap„

Μ

Ι. Ionae.

f c. eontanas-nemu. voi. 1. μ. wc, qui a... ᾱωειῑμίι
. wa. audian. cnaphea„

Iusto Ionae.

Quod faustum et felix sit. Redeunt legati vestrae
civitatis. viri honestissimi, qui coram testabuntur,
non defuisse voluntatem ac diligentiam Duci Sa-
,τυπίσι in conditionibus communibus mitigandis.
Sed in tanta temporum difficultate cum sint qui
excutere et nos et illum ipsum recens electum ἆρ-
χιερέα vestrum, aut potius gubernatorem ditionis
Magdeburgicae, obtineri omnia, quae voluimus,
nondum possunt ¹). Aliquid tamen effectum esse
iudico, et initia gradum facient ad meliorem κα-
τάστασιν, quam ut Deus aeternus pater domini
nostri Iesu Christi constituat, toto pectore opto.
Fridericus Myconius diu cum suo morbo
luctatus, tandem ex hac mortali vita evocatus
est ”). Vides colligi iustos, ne sint spectatores

 

*) vm. epia. a ιτ. Apr. :capu menn nuci, ει επεὶ-ιω, in
Commeat. p. 47⁵.
u) obii· α. 7. April. me

